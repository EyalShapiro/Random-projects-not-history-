
תרגיל מיזוג קבצים במקביל - חלק א'
כתוב תכנית ראשית בפייתון היוצרת 2 תהליכים שכל אחד מהם קורא בו זמנית במקביל קובץ אחר של מילים המופיעות בו בשורות נפרדות, 
וכותבים אותן לקובץ משותף גם בשורות נפרדות.
הקובץ המשותף - יוגן ע"י מחלקה ובה מלבד תכונה לנתיב המיקום של הקובץ, 
גם תהיה תכונת מנעול המסנכרן את פעולת הכתיבה של 2 התהליכים הקוראים/כותבים, 
כך שבזמן נתון רק תהליך אחד מבין השניים יכתוב מילה אחת לסוף הקובץ.
כתוב במחלקה את פעולת הכתיבה המוגנת.
==========================================================================
תרגיל מיזוג קבצים במקביל - חלק ב'

הקובץ המשותף הנוצר יוכל להיקרא בו זמנית על ידי 3 תהליכים, אך בזמן שאף תהליך אחר אינו כותב אליו.
בזמן כתיבה לקובץ המשותף, אף תהליך אחר לא יוכל לקרוא אותו.

עדכן את המחלקה מחלק א', והוסף אליה תכונת סמפור שיוכל לאפשר קריאה בו זמנית של הקובץ המשותף רק ל-3 תהליכים, 
כך שלא תתאפשר קריאה בזמן כתיבה, ולא תתאפשר כתיבה בזמן קריאה.
הוסף למחלקה את פעולת הקריאה המוגנת.

עדכן את התכנית הראשית מחלק א', וצור 9 תהליכים קוראים המקבלים כפרמטר מספר סידורי של מילה בקובץ המשותף, ומדפיסים אותה.

הערה: התהליכים הנוצרים הם חיצוניים למחלקה. יש ליצור עצם של מחלקת הקובץ המשותף ולהעבירה כפרמטר לתהליכים הנוצרים.